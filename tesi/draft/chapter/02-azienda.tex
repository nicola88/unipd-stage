\chapter{L'azienda}
\label{ch:tesi:azienda}
L'attività di stage si è svolta presso l'azienda \textit{Sintesi Srl}, operante nel settore IT (\textit{Information Technology}) grazie alla vendita e assistenza di software gestionali proprietari rivolti ad aziende attive nel settore alberghiero.

Si tratta di una piccola realtà imprenditoriale a clientela nazionale con sede unica a Mestre (VE), la cui gestione e amministrazione è affidata al solo fondatore, che ha assunto il ruolo di tutor esterno e referente aziendale per l'intera durata dello stage.

Le attività svolte si inseriscono nell'ambito di un progetto esterno rispetto al business dell'azienda e affidato ad un team costituito da differenti figure professionali (sociologi, informatici, ingegneri, \ldots), con le quali sono stati mantenuti regolari contatti al fine di garantire il tempestivo soddisfacimento delle propedeuticità inerenti il mio lavoro di stage e per coordinare adeguatamente le reciproche attività.

La pianificazione del lavoro in unità settimanali ha decretato lo svolgimento - con identica e regolare cadenza - di incontri con il tutor aziendale aventi lo scopo di:
\begin{enumerate}
\item riepilogare le attività svolte nell'arco della settimana;
\item illustrare e discutere i risultati conseguiti;
\item fissare gli obiettivi delle attività previste per la settimana successiva.
\end{enumerate}   

Le decisioni assunte e le informazioni prodotte nel corso dello stage sono state condivise, discusse e approvate dal suddetto referente, sia in occasione degli incontri pianificati sia - in caso straordinari - nell'arco della settimana.
